# Οι συνταγές μου

## Γιουβαρλάκια

- Για τη ζύμη θα χρειαστούμε:
    1. 600gr κιμά μοσχαρίσιο
    2. 3/4 φλ. ρύζι Καρολίνα.
    3. 1 κρεμμύδι τριμμένο
    4. 1 αβγό
    5. μαϊντανό, άνηθο (περίπου μια χούφτα συνολικά)
    6. πάπρικα (προαιρετικά)

- Για τη σούπα:
    1. 1 πατάτα κομμένη σε κύβους
    2. 1-2 καρότα σε φέτες
    3. 1/4 φλ. λάδι
    4. ξύσμα και χυμό από ένα λεμόνι.
    5. περίπου 1.5 λίτρο νερό (να σκεπάζει καλά τα λαχανικά και τα γιουβαρλάκια).

***

Αναμειγνύουμε καλά τη ζύμη και την αφήνουμε να σταθεί. Προσθέτουμε στην κατσαρόλα τα υλικά για τη σούπα και τη βάζουμε στη φωτιά. Πλάθουμε τα γιουβαρλάκια, αλευρώνουμε και τα προσθέτουμε στην κατσαρόλα, αφού βράσει το νερό. Αν χρειαστεί συμπληρώνουμε βραστό νερό, για να σκεπαστούν όλα τα υλικά στην κατσαρόλα. Βράζουμε για περίπου μισή ώρα (και βάλε). Αυγοκόβουμε και σερβίρουμε.
