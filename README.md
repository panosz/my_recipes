# Οι συνταγές μου

## Γιουβαρλάκια

- Για τη ζύμη θα χρειαστούμε:

  - 600gr κιμά μοσχαρίσιο
  - 3/4 φλ. ρύζι Καρολίνα.
  - 1 κρεμμύδι τριμμένο
  - 1 αβγό
  - μαϊντανό, άνηθο (περίπου μια χούφτα συνολικά)
  - πάπρικα (προαιρετικά)

- Για τη σούπα:
  - 1 πατάτα κομμένη σε κύβους
  - 1-2 καρότα σε φέτες
  - 1/4 φλ. λάδι
  - ξύσμα και χυμό από ένα λεμόνι.
  - περίπου 1.5 λίτρο νερό (να σκεπάζει καλά τα λαχανικά και τα γιουβαρλάκια).

---

Αναμειγνύουμε καλά τη ζύμη και την αφήνουμε 10-15 λεπτά να σταθεί. Προσθέτουμε στην κατσαρόλα τα υλικά για τη σούπα και τη βάζουμε στη φωτιά. Πλάθουμε τα γιουβαρλάκια, αλευρώνουμε και τα προσθέτουμε στην κατσαρόλα, αφού βράσει το νερό. Αν χρειαστεί συμπληρώνουμε βραστό νερό, για να σκεπαστούν όλα τα υλικά στην κατσαρόλα. Βράζουμε για περίπου μισή ώρα (και βάλε). Αυγοκόβουμε και σερβίρουμε.

---

## Μηλοπιτάκια (Ακης)

Δες [εδω](https://akispetretzikis.com/el/categories/glyka/eykola-mhlopitakia)

---

## Μοσχάρι λεμονάτο

Υλικά:

- 1-1.2 kg μοσχάρι για κατσαρόλα (κατά προτίμηση σπάλα)
- 1-2 κρεμμύδια κομμένα
- χυμό από 1.5-2 λεμόνια
- λευκό κρασί (προαιρετικά)

---

Εκτέλεση:

1. Κόβουμε το μοσχάρι σε κομμάτια 2-3cm και τσιγαρίζουμε το κρέας να πάρει χρώμα. Ανάλογα με το μέγεθος της κατσαρόλας και την ποσότητα του κρέατος, το βήμα αυτό μπορεί να χρειαστεί να γίνει σε δύο ή και παραπάνω δόσεις.
2. Προσθέτουμε το κρεμμύδι στο κρέας και τσιγαρίζουμε μαζί.
3. Χαμηλώνουμε τη φωτιά, προσθέτουμε λευκό κρασί και νερό να καλύψει καλά το κρέας.
4. Στα μισά του βρασίματος (περί τη μία ώρα) προσθέτουμε το χυμό από τα λεμόνια
5. Αφήνουμε να βράσει μέχρι να σωθεί το νερό.
6. Προς το τέλος, δένουμε με μια κουταλιά του γλυκού αλεύρι ή νισεστέ.

---

## Κέικ Λεμόνι (της Αλέκας)

Για το σιρόπι:

- Χυμό από δύο λεμόνια
- Ξύσμα από 1 λεμόνι
- 1 κ.σ. βιτάμ
- 2 αβγά
- 1 φλ. ζάχαρι

---

Χτυπάω αυγά, ξύσμα, χυμό και βιτάμ. Ζεσταίνω το μείγμα σε σιγανή φωτιά μέχρι να πήξει.

## Κέικ καρότο

Υλικά:

- 2­½ φλ τριμμένο καρότο
- ½ ++ φλ λάδι
- 4 αυγά
- ¾ φλ ζάχαρη
- 1 φλ αλεύρι + 1 κουταλάκι του γλυκού σόδα
- 1 κουταλάκι του γλυκού κανέλα

---

Ψήσιμο 40᾽ στους 180⁰C

## Βασιλόπιτα της Γιαγιάς Αννούλας

Εύκολη σχετικά συνταγή, συνήθως πετυχαίνει χωρίς πρόβλημα. Με την εξάσκηση φτάνουμε στην τελειότητα! Ο μόνος μπελάς είναι ότι πρέπει να είσαι πολλές ώρες στο σπίτι, όταν αποφασίσεις να τη φτιάξεις, γιατί ποτέ ο χρόνος φουσκώματος δεν μπορεί να εκτιμηθεί ακριβώς. Πάντως είναι ωραίο για να ζυμώσουν τα παιδιά ή να βοηθήσουν ρίχνοντας αλεύρι!

### Υλικά

- Ένα πακέτο βούτυρο (250γρ)
- 6 αβγά
- Ένα φλιτζάνι τσαγιού ζάχαρη συν καμιά κουταλιά ακόμα
- 2 φακελάκια ξηρή μαγιά
- Ένα κιλό αλεύρι, κατά προτίμηση για τσουρέκι
- Ένα φακελάκι μαχλέπι τριμμένο
- Ξύσμα πορτοκαλιού

---

### Εκτέλεση

- Σε ένα μπολ, ή μεγάλη κούπα, διαλύουμε τη μαγιά σε μισό φλιτζάνι νερό ζεστό.
  - Το νερό να μην είναι βραστό. Τόσο ζεστό ώστε αν βάλεις μέσα το δάχτυλό σου, να αντέχει μέχρι να μετρήσεις ως το δεκαοκτώ. Καλύτερα πάντως πιο κρύο, παρά πιο ζεστό.
- Διαλύουμε επίσης μέσα 1 κουταλάκι του γλυκού ζάχαρη για να τραφεί η μαγιά και ν' αρχίσει να φουσκώνει. Το αφήνουμε στην άκρη μέχρι να φουσκώσει σαν αφρισμένη μπύρα.
- Σε μια κατσαρόλα λιώνουμε στο μάτι το βούτυρο μαζί με τη ζάχαρη. Πρέπει να κάψει. Ανακατεύουμε καλά κι αφήνουμε να κρυώσει λίγο.
- Στο μεγάλο μπολ όπου θα κάνουμε τη ζύμη ρίχνουμε τα αυγά και τα χτυπάμε ελαφρά. Ρίχνουμε μετά σιγά σιγά το μείγμα βουτύρου, ζάχαρης, ανακατεύοντας μέχρι να έχουμε ένα ομογενές μείγμα. Έτσι τα αυγά θα ζεσταθούν, χωρίς να γίνουν ομελέτα. Το μείγμα μας θα είναι πια χλιαρό. Ρίχνουμε μέσα και την αφρισμένη μαγιά καθώς και το μαχλέπι και το ξύσμα και ανακατεύουμε.
- Ρίχνουμε στο μπολ (καλύτερα γύρω γύρω) το μισό περίπου αλεύρι και ανακατεύουμε μετά σιγά σιγά ρίχνουμε κι άλλο αλεύρι και ζυμώνοντας.
  - Μπορεί να μη χρειαστεί όλο το αλεύρι, ή να χρειαστεί λίγο περισσότερο. Το ζητούμενο είναι μια μαλακή ζύμη που όμως ξεκολάει από τα χέρια. Για να βρούμε πόσο αλεύρι θα χρειαστεί ρίχνουμε αρκετό στα χέρια ώστε να ξεκολλήσει η ζύμη από πάνω τους και ζυμώνουμε. Όσο κολλάει η ζύμη, βάζουμε κι άλλο αλεύρι στα χέρια.
- Όταν η ζύμη σηκώσει το αλεύρι που χρειάζεται, την βγάζουμε από το μπολ σε ελαφρά αλευρωμένη επιφάνεια και τη ζυμώνουμε. Δηλαδή της δίνουμε μπουνιές προσπαθώντας να την πλατύνουμε. Μετά τη διπλώνουμε και την ξανανοίγουμε με τον ίδιο τρόπο μερικές φορές ακόμα. Κάθε φορά θα γίνεται και πιο δύσκολο να την ανοίξουμε γιατί με τις μπουνιές αποκτά ελαστικότητα και μαζεύει. Είναι έτοιμη όταν την πατάμε με το χέρι σε ένα σημείο και το βαθούλωμα τείνει να επανέλθει.
  Ξαναβάζουμε το ζυμωμένο ζυμάρι στο μπολ, το σκεπάζουμε με πετσέτα και το αφήνουμε μέσα στο σβηστό φούρνο (που είναι καλύτερο να έχουμε προθερμάνει στους 50°) για καμιά ώρα, ή και περισσότερο, μέχρι να διπλασιαστεί σχεδόν σε όγκο και το βαθούλωμα από το δάχτυλο μένει.
- Ξαναζυμώνουμε τη ζύμη να ξεφουσκώσει και πλάθουμε μια πολύ μεγάλη ή δύο μέτριες βασιλόπιτες σε βουτυρωμένα ταψιά.
  - Πρώτα προσπαθούμε να φτιάξουμε πίτα με το χέρι πατώντας το αντίστοιχο κομμάτι της ζύμης από το κέντρο προς τα έξω μέχρι να έχει σχεδόν το μέγεθος του ταψιού, και ύστερα την τοποθετούμε στο ταψί εξομαλύνοντας το σχήμα της. Η πίτα θα πρέπει να είναι λεπτή, 2 εκατοστά περίπου, γιατί αναμένεται να τετραπλασιστεί.
- Βάζουμε τα ταψιά σκεπασμένα πάλι στον σβηστό χλιαρό φούρνο για να φουσκώσουν οι πίτες για άλλη μιά ώρα περίπου. Μετά ανάβουμε το φούρνο στους 180° και μέχρι να ζεσταθεί, στολίζουμε την πίτα με αμύγδαλα και μετά την αλείφουμε με κρόκο αυγού.
- Ψήνουμε για μισή ώρα περίπου, η μέχρι να πάρει η πίτα το γνωστό χρώμα
